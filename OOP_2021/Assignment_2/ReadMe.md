## Εκφώνηση εργασίας

Να γράψετε πρόγραμμα που να διαχειρίζεται τις δηλώσεις μαθημάτων εξαμήνου για φοιτητές του τμήματος Πληροφορικής και Τηλεπικοινωνιών του Πανεπιστημίου Ιωαννίνων. Για κάθε φοιτητή θα καταγράφονται οι ακόλουθες πληροφορίες: αριθμός μητρώου, ονοματεπώνυμο, εξάμηνο στο οποίο βρίσκεται ο φοιτητής και σύνολο διδακτικών μονάδων που μπορεί να δηλώσει. Για κάθε μάθημα θα καταγράφονται οι ακόλουθες πληροφορίες: κωδικός , τίτλος, εξάμηνο διδασκαλίας και διδακτικές μονάδες. Κάθε φοιτητής θα μπορεί να εγγράφεται σε μαθήματα που βρίσκονται στο εξάμηνο στο οποίο φοιτά ή σε προηγούμενα εξάμηνα της ίδιας όμως περιόδου, χειμερινής ή εαρινής (π.χ. αν ο φοιτητής βρίσκεται στο 5ο εξάμηνο, δηλαδή στο χειμερινό εξάμηνο του 3ου έτους τότε θα μπορεί να δηλώσει μαθήματα του 5ου, 3ου και 1ου εξαμήνου). 

Η εφαρμογή κατά την εκκίνησή της θα διαβάζει τα στοιχεία των μαθημάτων από το αρχείο dit_uoi_courses.txt και θα εμφανίζει τις ακόλουθες επιλογές:

  1. Εισαγωγή νέου φοιτητή
  2. Ενημέρωση στοιχείων φοιτητή
  3. Διαγραφή φοιτητή
  4. Δήλωση μαθήματος
  5. Εμφάνιση δηλώσεων ανά φοιτητή (GUI)
  6. Έξοδος
  Δώστε επιλογή

**Η επιλογή 1 να επιτρέπει την εισαγωγή από τη γραμμή εντολών των στοιχείων ενός νέου φοιτητή.**

**Η επιλογή 2 να εμφανίζει τη λίστα των φοιτητών, να ζητά την επιλογή ενός φοιτητή και στη συνέχεια να πραγματοποιεί ενημέρωση των στοιχείων του.**

**Η επιλογή 3 να εμφανίζει τη λίστα των φοιτητών, να ζητά την επιλογή ενός φοιτητή τον οποίο και θα το διαγράφει από τη λίστα των φοιτητών.**

**Η επιλογή 4 να εμφανίζει τη λίστα των φοιτητών, να ζητά την επιλογή ενός φοιτητή, να εμφανίζει λίστα των μαθημάτων που μπορεί να δηλώσει, να πραγματοποιεί επιλογή μαθημάτων και να προστίθενται στη δήλωση του φοιτητή**

**Η επιλογή 5 να εμφανίζει σε ένα γραφικό περιβάλλον διεπαφής μια λίστα με τους φοιτητές και καθώς επιλέγεται ένας φοιτητής να εμφανίζεται λίστα με τα μαθήματα που έχει δηλώσει.**

**Τμήματα κώδικα**

  * [course.hpp](27_11_2021_oop_proj_2/course.hpp)
  * [course.cpp](27_11_2021_oop_proj_2/course.cpp)
  * [student.hpp](27_11_2021_oop_proj_2/student.hpp)
  * [student.cpp](27_11_2021_oop_proj_2/student.cpp)
  * [Άνοιγμα αρχείου δεδομένων](27_11_2021_oop_proj_2/main.cpp)
